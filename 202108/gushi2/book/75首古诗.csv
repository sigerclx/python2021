咏鹅,骆宾王,['鹅，鹅，鹅，曲项向天歌。白毛浮绿水，红掌拨清波。']
春晓,孟浩然,['春眠不觉晓，处处闻啼鸟。夜来风雨声，花落知多少。']
静夜思,李白,['床前明月光，疑是地上霜。举头望明月，低头思故乡。']
风,李峤,['解落三秋叶，能开二月花。过江千尺浪，入竹万竿斜。']
江南,汉乐府,['江南可采莲，莲叶何田田。鱼戏莲叶间。鱼戏莲叶东，鱼戏莲叶西，鱼戏莲叶南，鱼戏莲叶北。']
咏柳,贺知章,['碧玉妆成一树高，万条垂下绿丝绦。不知细叶谁裁出，二月春风似剪刀。']
长歌行,汉乐府,['青青园中葵，朝露待日晞。阳春布德泽，万物生光辉。常恐秋节至，焜黄华叶衰。百川东到海，何时复西归。少壮不努力，老大徒伤悲。']
登鹳雀楼,王之涣,['白日依山尽，黄河入海流。欲穷千里目，更上一层楼。']
凉州词,王翰,['葡萄美酒夜光杯，欲饮琵琶马上催。醉卧沙场君莫笑，古来征战几人回？']
出塞,王昌龄,['秦时明月汉时关，万里长征人未还。但使龙城飞将在，不教胡马度阴山。']
芙蓉楼送辛渐,王昌龄,['寒雨连江夜入吴，平明送客楚山孤。洛阳亲友如相间，一片冰心在玉壶。']
敕勒歌,北朝民歌,['敕勒川，阴山下。天似穹庐，笼盖四野。天苍苍，野茫茫，风吹草低见牛羊。']
回乡偶书,贺知章,['少小离家老大回，乡音无改鬓毛衰。儿童相见不相识，笑问客从何处来。']
凉州词,王之涣,['黄河远上白云间，一片孤城万仞山。羌笛何须怨杨柳，春风不度玉门关。']
鹿柴,王维,['空山不见人，但闻人语响。返景人深林，复照青苔上。']
悯农(其一),李绅,['春种一粒粟，秋收万颗子。四海无闲田，农夫犹饿死。']
悯农(其二),李绅,['锄禾日当午，汗滴禾下土。谁知盘中餐，粒粒皆辛苦。']
送元二使安西,王维,['渭城朝雨浥轻尘，客舍青青柳色新。劝君更尽一杯酒，西出阳关无故人。']
九月九日忆山东兄弟,王维,['独在异乡为异客，每逢佳节倍思亲。遥知兄弟登高处，遍插茱萸少一人。']
古朗月行(节选),李白,['小时不识月，呼作白玉盘。又疑瑶台镜，飞在青云端。仙人垂两足，桂树何团团。白兔捣药成，问言与谁餐。']
望庐山瀑布,李白,['日照香炉生紫烟，遥看瀑布挂前川。飞流直下三千尺，疑是银河落九天。']
赠汪伦,李白,['李白乘舟将欲行，忽闻岸上踏歌声。桃花潭水深千尺，不及汪伦送我情。']
春夜喜雨,杜甫,['好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。']
绝句,杜甫,['迟日江山丽，春风花草香。泥融飞燕子，沙暖睡鸳鸯。']
黄鹳楼送孟浩然之广陵,李白,['故人西辞黄鹤楼，烟花三月下扬州。孤帆远影碧空尽，唯见长江天际流。']
早发白帝城,李白,['朝辞白帝彩云间，千里江陵一日还。两岸猿声啼不住，轻舟已过万重山。']
望天门山,李白,['天门中断楚江开，碧水东流至此回。两岸青山相对出，孤帆一片日边来。']
别董大,高适,['千里黄云白日曛，北风吹雁雪纷纷。莫愁前路无知已，天下谁人不识君？']
绝句,杜甫,['两个黄鹂鸣翠柳，一行白鹭上青天。窗含西岭千秋雪，门泊东吴万里船。']
江畔独步寻花其五,杜甫,['黄师塔前江水东，春光懒困倚微风。桃花一簇开无主，可爱深红爱浅红？']
江雪,柳宗元,['千山鸟飞绝，万径人踪灭。孤舟蓑笠翁，独钓寒江雪。']
游子吟,孟郊,['慈母手中线，游子身上衣。临行密密缝，意恐迟迟归。谁言寸草心，报得三春晖。']
山行,杜牧,['远上寒山石径斜，白云深处有人家。停车坐爱枫林晚，霜叶红于二月花。']
清明,杜牧,['清明时节雨纷纷，路上行人欲断魂。借问酒家何处有，牧童遥指杏花村。']
早春呈水部张十八员外,韩愈,['天街小雨润如酥，草色遥看近却无。最是一年春好处，绝胜烟柳满皇都。']
渔歌子,张志和,['西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。']
望洞庭,刘禹锡,['湖光秋月两相和，潭面无风镜未磨。遥望洞庭山水色，白银盘里一青螺。']
浪淘沙,刘禹锡,['九曲黄河万里沙，浪淘风簸自天涯。如今直上银河去，同到牵牛织女家。']
枫桥夜泊,张继,['月落乌啼霜满天，江枫渔火对愁眠。姑苏城外寒山寺，夜半钟声到客船。']
滁州西涧,韦应物,['独怜幽草涧边生，上有黄鹂深树鸣。春潮带雨晚来急，野渡无人舟自横。']
塞下曲,卢纶,['月黑雁飞高，单于夜遁逃。欲将轻骑逐，大雪满弓刀。']
赋得古原草送别,白居易,['离离原上草，一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。']
池上,白居易,['小娃撑小艇，偷采白莲回。不解藏踪迹，浮萍一道开。']
忆江南,白居易,['江南好，风景旧曾谙。日出江花红胜火，春来江水绿如蓝，能不忆江南？']
小儿垂钓,胡令能,['蓬头稚子学垂纶，侧坐莓苔草映身。路人借问遥招手，怕得鱼惊不应人。']
寻隐者不遇,贾岛,['松下问童子，言师采药去。只在此山中，云深不知处。']
江南春,杜牧,['千里莺啼绿映红，水村山郭酒旗风。南朝四百八十寺，多少楼台烟雨中。']
蜂,罗隐,['不论平地与山尖，无限风光尽被占。采得百花成蜜后，为谁辛苦为谁甜。']
江上渔者,范仲淹,['江上往来人，但爱鲈鱼美。君看一叶舟，出没风波里。']
夏日绝句,李清照,['生当作人杰，死亦为鬼雄。至今思项羽，不肯过江东。']
元日,王安石,['爆竹声中一岁除，春风送暖入屠苏。千门万户曈曈日，总把新桃换旧符。']
泊船瓜洲,王安石,['京口瓜洲一水间，钟山只隔数重山。春风又绿江南岸，明月何时照我还。']
书湖阴先生壁,王安石,['茅檐长扫净无苔，花木成畦手自栽。一水护田将绿绕，两山排闼送青来。']
六月二十七日望湖楼醉书,苏轼,['黑云翻墨未遮山，白雨跳珠乱入船。卷地风来忽吹散，望湖楼下水如天。']
饮湖上初睛后雨,苏轼,['水光潋滟睛方好，山色空蒙雨亦奇。欲把西湖比西子，淡妆浓抹总相宜。']
惠崇春江晓景,苏轼,['竹外桃花三两枝，春江水暖鸭先知。蒌蒿满地芦芽短，正是河豚欲上时。']
题西林壁,苏轼,['横看成岭侧成峰，远近高低各不同。不识庐山真面目，只缘身在此山中。']
三衢道中,曾几,['梅子黄时日日晴，小溪泛尽却山行。绿阴不减来时路，添得黄鹂四五声。']
示儿,陆游,['死去元知万事空，但悲不见九州同。王师北定中原日，家祭无忘告乃翁。']
秋夜将晓篱门迎凉有感,陆游,['三万里河东入海，五千仞岳上摩天。遗民泪尽胡尘里，南望王师又一年。']
四时田园杂兴(其一),范成大,['昼出耘田夜绩麻，村庄儿女各当家。童孙未解供耕织，也傍桑阴学种瓜。']
四时田园杂兴(其二),范成大,['梅子金黄杏子肥，麦花雪白菜花稀。日长篱落无人过，唯有蜻蜓蛱蝶飞。']
小池,杨万里,['泉眼无声惜细流，树阴照水爱晴柔。小荷才露尖尖角，早有蜻蜓立上头。']
晓出净慈寺送林子方,杨万里,['毕竟西湖六月中，风光不与四时同。接天莲叶无穷碧，映曰荷花别样红。']
春日,朱熹,['胜日寻芳泗水滨，无边光景一时新。等闲识得东风面，万紫千红总是春。']
题临安邸,林升,['山外青山楼外楼，西湖歌舞几时休？暖风熏得游人醉，直把杭州作汴州。']
游园不值,叶绍翁,['应怜屐齿印苍苔，小扣柴扉久不开。春色满园关不住，一枝红杏出墙来。']
观书有感,朱熹,['半亩方塘一鉴开，天光云影共徘徊。问渠那得清如许？为有源头活水来。']
乡村四月,翁卷,['绿遍山原白满川，子规声里雨如烟。乡村四月闲人少，才了蚕桑又插田。']
墨梅,王冕,['我家洗砚池头树，朵朵花开淡墨痕。不要人夸好颜色，只留清气满乾坤。']
石灰吟,于谦,['千锤万凿出深山，烈火焚烧若等闲。粉身碎骨全不怕，要留清白在人间。']
己亥杂诗,龚自珍,['九州生气恃风雷，万马齐喑究可哀。我劝天公重抖擞，不拘一格降人才。']
村居,高鼎,['草长莺飞二月天，拂堤杨柳醉春烟。儿童散学归来早，忙趁东风放纸鸢。']
所见,袁枚,['牧童骑黄牛，歌声振林樾。意欲捕鸣蝉，忽然闭口立。']
竹石,郑燮,['咬定青山不放松，立根原在破岩中。千磨万击还坚劲，任尔东西南北风。']
